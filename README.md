Zadanie: kalkulator

Czas na duże, poważne zadanie! Dojrzewasz jako programista, więc mamy coś odpowiedniego – stworzymy własny kalkulator, 
oczywiście nieco uproszczony. Załóżmy, że będzie przyjmował zawsze dwie liczby do obliczeń.

Docelowo chcielibyśmy uzyskać taki efekt:

    Po uruchomieniu programu jesteśmy pytani o typ obliczenia

    >> Podaj działanie, posługując się odpowiednią liczbą: 1 Dodawanie, 2 Odejmowanie, 3 Mnożenie, 4 Dzielenie:

    Następnie pobieramy dwie wartości liczbowe.

    Korzystając z biblioteki logging, informujemy użytkownika, jakie działanie wykonamy i jakie będą jego argumenty 
    (np. Dodaję 1 i 3).

    Następnie wykonujemy obliczenie i drukujemy rezultat z print.

Do pobierania wartości użyj input. Nie ma potrzeby sprawdzania, czy podane argumenty są liczbami, przewidujemy 
poprawne uzupełnienie.

Przykładowe wywołanie razem z wartościami wybranymi przez użytkownika może wyglądać tak:

>> Podaj działanie, posługując się odpowiednią liczbą: 1 Dodawanie, 2 Odejmowanie, 3 Mnożenie, 4 Dzielenie: 1
Podaj składnik 1. 2.3
Podaj składnik 2. 5.4
Dodaję 2.30 i 5.40
Wynik to 7.70

Dla chętnych

Jeśli chcesz usprawnić swoje zadanie, możesz dodać dwa rozszerzenia:

    Sprawdzaj, czy podana wartość na pewno jest liczbą.
    W wypadku mnożenia i dodawania daj użytkownikowi możliwość wpisania większej ilości argumentów niż tylko dwa, np. możesz dodać do siebie trzy i więcej liczb.

Prześlij link do zdalnego repozytorium z zadaniem Mentorowi. Sprawisz mu frajdę!